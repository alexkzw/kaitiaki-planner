Ko te Kākā he manu ngahere nō Aotearoa, hopukia ai hei mōkai i ngā wā o mua. Ko te kākā mōkai hei whakangē, kia rere mai ai ētahi atu kākā. Ko te kākā, he manu tino turituri. Haruru ana te ngahere i te turituri o te tangi a tēnei manu. Koirā te whakataukī: He kūkū ki te kāinga, he kākā ki te haere. Ko te kūkū, arā, te kererū, kahore e rangona ana e turituri ana tana tangi; he manu āta tangi. He whakatauakī tēnei mō tētahi tangata, i tōna ake kāinga, marae rānei, kāhore āna kōrero, wahangū noa iho ia. Engari ki te haere atu ana ki te kāinga, marae rānei o tētahi atu, kei runga ia e pahupahu ana e whakaturituri ana. Ka whakaritea ngā tāngata pēnei ki te kūkū i ngā wā o te nohopuku. ā ki te kākā i ngā wā e puta whakarere ai āna kōrero. Ko te ingoa pūtaiao ko Nestor meridionalis.