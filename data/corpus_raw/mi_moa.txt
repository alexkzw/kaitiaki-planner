Ko ngā Moa he manu nunui, rite ki te emu, kei Aotearoa anake, engari, kua ngaro noa atu i te whenua. Ko te tino tohu o te moa, kāore kau ō rātou parirau, ahakoa he parirau itiiti ō ngā manu āhua whanaunga ana, pērā ki te Kiwi. Tekau pea ngā momo moa e mōhiotia ana e ngā tohunga o te mātauranga koiora, he rahi ētahi, he āhua itiiti ētahi. Ko ngā moa nunui ake ko te Dinornis robustus rāua ko te Dinornis novaezelandiae, e 3 mita pea te teitei, e 250 kirokaramu te taumaha. Ko ēnei momo moa ngā ariki kaihuaota o te ngahere.