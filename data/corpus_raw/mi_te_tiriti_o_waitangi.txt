Ka hainatia te Tiriti o Waitangi i te 6 Hui-tanguru 1840 ki Waitangi, Te Tai-tokerau, Aotearoa, e te māngai a te Karauna o te Kīngitanga Kotahi, rātou ko ngā rangatira Māori o Te Ika-a-Māui.

Ko Wikitoria, te Kuini o Ingarangi, i tana mahara atawhai ki ngā Rangatira me nga hapū o Niu Tīrani i tāna hiahia hoki kia tohungia ki a rātou o rātou rangatiratanga, me tō rātou whenua, ā kia mau tonu hoki te Rongo ki a rātou me te ata noho hoki kua whakaaro ia he mea tika kia tukua mai tētahi rangatira hei kaiwhakarite ki ngā tāngata māori o Niu Tīrani kia whakaaetia e ngā rangatira māori te kawanatanga o te kuini ki ngā wāhi katoa o te whenua nei me ngā motu nā te mea hoki he tokomaha kē ngā tāngata o tōna iwi kua noho ki tēnei whenua, ā e haere mai nei.

Na ko te Kuini e hiahia ana kia whakaritea te Kawanatanga kia kaua ai nga kino e puta mai ki te tangata Maori ki te Pakeha e noho ture kore ana.

Na, kua pai te Kuini kia tukua a hau a Wiremu Hopihona he Kapitana i te Roiara Nawi hei Kawana mo nga wahi katoa o Niu Tirani e tukua aianei, amua atu ki te Kuini e mea atu ana ia ki nga Rangatira o te whakaminenga o nga hapu o Nu Tirani me era Rangatira atu enei ture ka korerotia nei.